<!DOCTYPE html>
<html lang="zh-CN">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>第三十二篇 列御寇 - 庄子 | ENTP.CN</title>
    
    <meta name="keywords" content="ENTP社区,ENTP.CN, MBTI, ENTP, entp人格,entp型人格,mbti entp ,辩论家, ENTP灵魂家族">
    <meta name="description" content="ENTP.CN是专为ENTP型人格（辩论家）打造的灵魂家族社区。提供MBTI深度解析、50部思想军火库书单、实时逻辑辩论与思维博弈。汇聚华语区最清醒的大脑，探索真理与可能性的边界。立即加入ENTP大本营">
    <meta name="author" content="ENTP.CN">
    <meta name="robots" content="index, follow">
    
    <link rel="icon" href="/favicon.svg" type="image/svg+xml">
    <link rel="stylesheet" href="/css/book.css"> 
</head>
<body>
    <div class="container">
        
                <div style="font-size:0.9rem; color:#aaa; margin-bottom:10px;">
                    <a href="../index.html">书架</a> / <a href="index.html">庄子</a> / 正文
                </div>
                <div class="reader-card">
                    <h2>第三十二篇 列御寇</h2>
                    <div class="content"></p>列御寇之齐，中道而反，遇伯昏瞀人。伯昏瞀人曰：「奚方而反？」曰：「吾惊焉。」曰：「恶乎惊？」曰：「吾尝食于十，而五浆先馈。」伯昏瞀曰：「若是，则汝何为惊已？」曰：「夫内诚不解，形谍成光，以外镇人心，使人轻乎贵老，齑其所患。夫浆人特为食羹之货，无多余之赢，其为利也薄，其为权也轻，而若是，而况于万乘之主乎﹖身劳于国，而知尽于事，彼将任我以事，而效我以功。是以惊。」伯昏瞀人曰：「善哉观乎！处已，人将保汝矣！」无几何而往，则户外之屦满矣。伯昏瞀人北面而立，敦杖蹙之乎颐，立有间，不言而出。宾者以告列子，列子提屦，跣而走，暨于门，：「先生既来，曾不发药乎？」曰：「已矣，吾固告汝曰：人将保汝，果保汝矣！汝能使人保汝，而汝不能使人无保汝也，而焉用之感豫出异也﹗必且有感，摇而本才，又无谓也。与汝游者，又莫汝告也。彼所小言，尽人毒也。莫觉莫悟，相孰也﹗巧者劳而知者忧，能者无所求，饱食而敖游，泛若不系之舟，虚而敖游者也！」
</p>郑人缓也，呻吟裘氏之地。祗三年而缓为儒。河润九里，泽及三族，其弟墨。儒墨相与辩，其父助翟。十年而缓自杀。其父梦之曰：「使而子为墨者，予也，胡尝视其良？既为秋柏之实矣﹖」夫造物者之报人也，不报其人而报其人之天，故使彼。夫人以己为有以异于人以贱其亲，人之井饮者相捽也。故曰：今之世皆缓也。自是，有德者以不知也，而况有道者乎！古者谓之遁天之刑。圣人安其所安，不安其所不安；众人安其所不安，安其所安。
</p>庄子曰：「知道易，勿言难。知而不言，所以之天也；知而言之，所以人也；古之人，天而不人。」
</p>朱泙漫学屠龙于支离益，单千金之家，三年技成而无所用其巧。
</p>圣人以必不必，故无兵；众人以不必必之，故多兵。顺于兵，故行有求。兵，之则亡。
</p>小夫之知，不离苞苴竿牍，敝精神乎蹇浅，而欲兼济道物，太一形虚。若是者，迷惑于宇宙，形累不知太初。彼至人者，归精神乎无始，而冥乎无何有之乡。水流乎无形，发泄乎太清。悲哉乎！汝为知在毫毛，而不知大宁﹗
</p>宋人有曹商者，为宋王使秦。其往也，得车数乘；王说之，益车百乘。反于宋，见庄子，曰：「夫处穷闾阨巷，困窘织屦，槁项黄馘者，商所短也；一悟万乘之主而从车百乘者，商之所长也。」庄子曰：「秦王有病召医，破痈溃痤者得车一乘，舐痔者得车五乘，所治愈下，得车愈多。子岂治其邪？何得车之多也？子行矣！」
</p>鲁哀公问乎颜阖曰：「吾以仲尼为贞干，国其有瘳乎？」曰：「殆哉圾尼﹗方且饰羽而画，从事华辞，以支为旨，忍性以视民，而不知不信，受乎心，宰，夫何足以上民！彼宜女与﹖予颐与﹖误而可矣！今使民离实学伪，非所以视民，后世虑，不若休之。难治也！」
</p>施于人而不忘，非天布也，商贾不齿，虽以事齿之，神者弗齿。
</p>为外刑者，金与木也；为内刑者，动与过也。宵人之离外刑者，金木讯之；离内刑者，阴阳食之。夫免乎外内之刑者，唯真能之。
</p>孔子曰：「凡人心险于山川，难于知天。天犹有春秋冬夏旦暮之期，人厚貌深情。故有貌愿而益，有长若不肖，有顺懁而达，有坚而缦，有缓而焊。其就义若渴者，其去义若热。故君子远使之而观其忠，近使之而观其敬，烦使而观其能，卒然问焉而观其知，急与之期而观其信，委之以财而观其仁，告之以危而观其节，醉之以酒而观其侧，杂之以处而观其色。九征至，不肖人得矣。」
</p>正考父一命而伛，再命而偻，三命而俯，循墙而走，孰敢不轨！如而者，一命而吕巨，再命而于车上舞，三命而名诸父。孰协唐许﹗
</p>贼莫大乎德有心而心有睫，及其有睫也而内视，内视而败矣！
</p>凶德有五，中德为首。何谓中德？中德也者，有以自好也而訾其所不者也。
</p>穷有八极，达有三必，形有六府。美、髯、长、大、壮、丽、勇、敢，八者俱过人也，因以是；缘循、偃仰、困畏不若人，三者俱通达。知慧外通，勇动多怨，仁义多责。达之情者傀，达于知者肖；达大命者随，达小命者遭。
</p>人有见宋王者，锡车十乘。以其十乘骄稚庄子。庄子曰：「河上有家贫纬萧而食者，其子没于渊，得千金之珠。其父谓其子曰：『取石来锻之！夫千金之珠，必在九重之渊而骊龙颔下，子能得珠者，必遭其睡也。使骊龙而寤，尚奚微之有哉！』今宋国之深，非直九重之渊也；宋王之猛，非直骊龙也；子能得车者，必遭其睡也。使宋王而寤，子为齑粉夫。」
</p>或聘于庄子，庄子应其使曰：「子见夫牺牛乎？衣以文绣，食以刍叔，及其牵而入于大庙，欲为孤犊，其可得乎！」
</p>庄子将死，弟子欲厚葬之。庄子曰：「吾以天地为棺椁，以日月为连璧，辰为珠玑，万物为赍送。吾葬具岂不备邪？何以加此！」弟子曰：「吾恐乌鸢之食夫子也。」庄子曰：「在上为乌鸢食，在下为蝼蚁食，夺彼与此，何其偏﹗」
</p>以不平平，其平也不平；以不征征，其征也不征。明者唯为之使，神者征之。明之不胜神也久矣，而愚者恃其所见入于人，其功外也，不亦悲夫！
</div>
                    <div class="nav-bar"><a href="read_25.html" class="btn">← 上一章</a><a href="read_27.html" class="btn">下一章 →</a></div>
                </div>
            
    </div>
</body>
<script src="/js/book.js"></script>
</html>